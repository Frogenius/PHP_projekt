<!DOCTYPE html>
<html lang="pl">
 <head>
     <title>Rock clambing</title>                               
    <meta http-equiv="Content-Type" content="text/html; charset=utf-8"/>
    <meta name="viewport" content="width=device-width, initial-scale=1.0">
    <link rel="stylesheet" href="./css/style.css"/>
    <link href="./js/jquery-ui.css" rel="stylesheet" type="text/css"/>
    <script type="text/javascript" src="./js/jquery.min.js"></script>
    <script type="text/javascript" src="./js/jquery-ui.min.js"></script>
    <script type="text/javascript" src="./js/myscript.js"></script>
<link rel="import" href="menu.htm">

 </head>
 <body>
 <div class="pagec">
     <script type="text/javascript">

         var link = document.querySelector('link[rel=import]');

         var content = link.import.querySelector('#nav');

         document.body.appendChild(content.cloneNode(true)); 


 
    </script>  

        <div class="content movediv">
        <div class="content_in movediv">


                <br/><br/>
                <div class="page-header">
                    <h1>10 POWODÓW, DLA KTÓRYCH WARTO SIĘ WSPINAĆ</h1>
                     <p></p>
                    <div style="left:auto; right:auto;"><img alt="I Am" src="img/8.jpg" width="60%" /></div>
                </div>
                <p>&nbsp;</p>
                <p>Wspinaczka to sport, który z roku na rok zyskuje na popularności. Coraz więcej osób, zarówno kobiet jak i mężczyzn, nie wyobraża sobie tygodnia, bez wspinania, tym bardziej, że to sport, który można uprawiać zarówno na świeżym powietrzu, jak i w hali, na ściance wspinaczkowej. Nie dziwię się, że zyskuje na popularności, bo jest ku temu mnóstwo powodów. Jakie korzyści zapewnia regularny trening? Poznajcie 13 powodów, dla których warto się wspinać. Jeśli jeszcze macie wątpliwości, co do tego, czy to sport dla was, to mam nadzieję, że ten artykuł pomoże wam zdecydować się na pierwszy krok!</p>
                <p></p>
                <p><strong>Uprawiając wspinaczkę zadbasz o swoje zdrowie</strong></p>
                <p>Każda aktywność fizyczna wpływa korzystnie na nasz organizm i nasze samopoczucie! Dotlenia wszystkie organy, poprawia odporność, zwiększa wydolność oraz wspomaga pracę płuc i serca. Czy to na hali, czy na świeżym powietrzu – rezultat jest taki sam. Regularnie się wspinając, zyskujemy pozytywną energię, więcej siły na codzienne obowiązki i pozytywne nastawienie do życia.</p>
                <p></p>
                <p><strong>Zadbasz o swoją skórę i cerę</strong></p>
                <p>Intensywne ćwiczenia fizyczne, sprawiają, że się pocimy. Wraz z potem pozbywamy się z ciała szkodliwych toksyn. Ponadto pozbywamy się również wolnych rodników, które są odpowiedzialne za starzenie się komórek. Ponieważ wspinanie zwiększa przepływ krwi, która transportuje składniki odżywcze w organizmie, tlen dociera do wszystkich komórek, również do skóry. A dotleniona skóra nie zapycha się i lepiej się regeneruje. Dzięki dostarczonym składnikom odżywczym, nasza skóra staje się bardziej odżywiona, nabiera koloru i zdrowego blasku!</p>
                <p></p>
                <p><strong>Wypracujesz sylwetkę</strong></p>
                <p>Wspinanie to sport, który angażuje wszystkie mięśnie – nóg, rąk, brzucha czy pleców, dzięki czemu stają się one mocniejsze. Podczas treningu na ściance lub wspinając się w skałach, czy górach, można spalić od 500 do 900 kalorii na godzinę!!! Te liczby pewnie robią na was wrażenie! Systematyczny wysiłek wspinaczkowy sprzyja uzyskaniu i utrzymaniu wymarzonej sylwetki. A jest to wysiłek, który jest przyjemny, bo wspinanie to fantastyczna zabawa.</p>
                 <div class="leftimg">
                <img alt="kaz" src="img/skalalaz.jpg" width="300px" />
                </div>

                <p></p>
                <p><strong>Zbudujesz i wzmocnisz więzi międzyludzkie</strong></p>
                <p>Warto się wspinać również dlatego, że wspólne wspinanie wzmacnia więzi grupowe i rodzinne znacznie szybciej niż jakakolwiek inna aktywność. Pozwala przełamywać lody i buduje silne więzi między wspinającymi się już podczas pierwszego kontaktu. To wszystko to dzięki wzajemnym interakcjom – rozmowie na interesujący obie strony temat i wspólnemu działaniu. Dodatkowo, wspinanie uczy zaufania i odpowiedzialności za drugą osobę. Dlatego warto wspinać się z rodziną i znajomymi – buduje to tematy do rozmów oraz pozwala więcej czasu spędzać wspólnie.</p>
                <p>+Wspinanie jednoczy ludzi, a każdej wyprawie towarzyszy wyjątkowa, niesamowita atmosfera.</p>
                <p><strong>Popracujesz nad samodyscypliną</strong></p>
                <p>Chcesz się dobrze wspinać – musisz trenować i to systematycznie. Do tego, żeby raz wyjść na ściankę nie potrzeba wiele. Ale żeby wspinanie stało się pasją potrzeba więcej wysiłku, cierpliwości i dyscypliny. Na początku zawsze jest fajnie, towarzyszy nam energia związana z poznawaniem czegoś nowego, ale najczęstszym problemem staje się to, że chwyty i buty „nie trzymają”, często się odpada oraz przecenia swoje możliwości i wiedzę. Wspinanie uczy nie tylko samodyscypliny, ale też wytrwałości i pokory.</p>
                <p><strong>Pokonasz swoje ograniczenia</strong></p>
                <p>Warto się wspinać, ponieważ oprócz pokory zyskujemy nowe doświadczenia związane z pokonywaniem własnych barier. To, czego nie będziemy w stanie zrobić dziś, będziemy mogli zrobić za miesiąc lub rok (w zależności od intensywności treningu). Wspinając się regularnie, bardzo szybko widać postępy. I jak to w życiu, na im więcej się odważymy – tym więcej osiągniemy.</p>
                <div class="rightimg">
                <img alt="guick" src="img/leo.jpg" width="300px" />
                </div>
                <p><strong>Opalisz się</strong></p>
                <p>Wspinanie to sport idealny dla osób, które kochają ciepło i słońce. Podczas aktywności na skale, czy w górach słońce mocniej przypieka (pamiętajcie o ochronie skóry!). Zimową porą można za to wybrać się do słonecznego Maroko a wiosną lub jesienią do kultowego Arco we Włoszech. W końcu wspinanie nie kończy się na ściance, prawda? Przy okazji, korzystając z promieni słonecznych dostarczamy sobie ogromnej dawki vit. D, która jest niezbędna dla prawidłowego funkcjonowania naszego organizmu. Samo zdrowie!</p>
                <p><strong>Poznasz nowe miejsca</strong></p>
                <p>Wspinanie daje niesamowite możliwości poznawania świata. Wyszukiwanie najdalszych zakątków wspinaczkowych należy do przyjemności, a odwiedzanie ich daje możliwość poznania innego kraju i innej kultury. Nie samym wspinaniem żyje człowiek 😉</p>
                <p><strong>Poczujesz dreszcz emocji</strong></p>
                <p>Wysokość i ekspozycja, które towarzyszą wspinaniu dla niektórych będą kluczowym elementem, dla którego w ogóle się wspinają. Wysokie ściany, turnie czy wierzchołki gór trudne do zdobycia, to miejsca, w które zapuszczają się tylko osoby wtajemniczone we wspinanie. Wspinanie, czy to na ściance, czy skałkowe, czy wysokogórskie gwarantuje dawkę pozytywnych emocji i zdrowej adrenaliny!</p>
                <p><strong>Nieskończone możliwości</strong></p>
                <p>Ostatni powód, dla którego warto się wspinać, to fakt, że wspinaczka wiąże się z nieskończonymi możliwościami dróg do wyboru, rejonów do odwiedzenia i miejsc do zobaczenia. Jeśli więc, jak ja, należysz, do osób, które uważają, że bieganie i inne sporty są nudne – wspinaczka może okazać się strzałem w 10! Tutaj, jeśli tylko chcesz, nic nie będzie się powtarzać. Nawet trening na ściance można tak urozmaicić, żeby się nie znudził!</p>
                <div class="page-header">
                <img alt="guick" src="img/gory.jpg" width="60%" />
                </div>
        </div>
  </div>
  </div>
 
  <script type="text/javascript">

      var link = document.querySelector('link[rel=import]');

      var content = link.import.querySelector('#futercl');

      document.body.appendChild(content.cloneNode(true)); 

    </script>

 </body>
</html>